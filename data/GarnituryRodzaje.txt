Garnitury, ich rodzaje i materiały, z których zostały wykonane
Który garnitur nadaje się na elegancką okazję, a który na swobodne wyjście po pracy?




Jeszcze nie do końca zatarło się przekonanie, że garnitury i marynarki stanowią jedynie ubiór odświętny, zarezerwowany na wyjątkowe okazje. Przez ten schemat panowie bardzo często tracą okazję do zaprezentowania się w zupełnie innej stylizacji na codzienne spotkanie. To samo tyczy się także wyboru odpowiedniego garnituru na ślub. Bezpieczna marynarka w głębokim odcieniu granatu od wielu lat króluje na polskich ceremoniach ślubnych i czasami ciężko jest przekonać przyszłego Pana Młodego do innego koloru lub odrobiny szaleństwa ze wzorem lub fasonem kompletu. Różne modele garniturów ślubnych i młodzieżowych dostępne w ofercie Giacomo Conti tutaj.
 
Zachęcamy do zapoznania się z poniższym przewodnikiem, aby sprawdzić co warto wziąć pod uwagę jako garnitur wizytowy, który świetnie sprawdzi się podczas oficjalnych uroczystości oraz czym tak naprawdę jest garnitur casualowy, zarezerwowany na mniej oficjalne wyjścia, powiązane ze swobodnym tonem spotkania. 
Wełniany garnitur na chłodne dni
 
Gdy aura nie sprzyja lekkim stylizacjom, a na dworze króluje chłód i deszcz, dobrze jest zaopatrzyć się w wełniany garnitur dwuczęściowy Marcus. To świetna propozycja dla Panów, którzy preferują garnitur typu smart casual do pracy lub na mniej zobowiązujące spotkanie poza biurem. Piękna i delikatna krata dodaje szyku i jednocześnie przełamuje oficjalny ton ubrania. Garnitur z powodzeniem może być zestawiony z białą koszulą i prostym krawatem.
 
Świetnie pasuje do niego także dzianinowy sweter w jednym z jesiennych kolorów, np. butelkowa zieleń lub głęboki granat i do tego rozpięty kołnierzyk koszuli. Dobrym rozwiązaniem do tego zestawu są brązowe, sznurowane półbuty. Garnitur Marcus rewelacyjnie prezentuje się w akompaniamencie jesiennego trenczu, na przykład w jasnobrązowym kolorze.


Garnitur wełniana na jesień i zimę.Granatowy w kratę. SweterSpodnie od garnituru, granatowe w kratę, zaprasowane w kant. Brązowe buty.
 
Garnitur trzyczęściowy wizytowy
 
Spośród klasycznych garniturów Panowie mogą zdecydować się na zestaw składający się z trzech elementów. Mianowicie z marynarki, spodni i kamizelki. Ta trzecia partia garderoby ostatnimi czasy wraca do łask i jest coraz częściej wybierana przez Panów, nie tylko na wyjątkowe okazje, takie jak ślub. Kamizelka, praktycznie, służy jako dodatek do garnituru lub można napisać, że jest swoistą biżuterią. Może być w zupełnie innym kolorze i typie materiału niż marynarka i spodnie. Zabawa zaczyna się gdy dobiera się także różne wzory materiałów od zestawu. Dla Panów, którzy stawiają na bezpieczny a przy tym elegancki garnitur wizytowy, polecamy z całego serca garnitur trzyczęściowy Leonardo. Zestaw w kolorze srebrnym, z kolekcji ślubnej Giacomo Conti to fantastyczny wybór praktycznie dla każdego Pana. Neutralna kolorystyka pasuje zarówno do blondynów o jasnej oprawie oczy jak i brunetów o ziemistej karnacji.
 
Marynarka i spodnie, wykonane są z wysokogatunkowej wełny 120. Dzięki temu garnitur rewelacyjnie układa się na ciele i posiada szlachetne wykończenie. Kamizelka jest w kontrastującym, białym kolorze, tak samo jak podszewka marynarki. Do zestawu dobrze sprawdzą się czarne eleganckie buty, matowe lub ze skóry lakierowanej.
 
Szary garnitur trzyczęściowy. Do tego biała kamizleka, idealna na ślub.Biała kamizleka do szarego garnituru, na ślub
Garnitur na co dzień
 
Oprócz klasycznych modeli garniturów, panowie coraz częściej decydują się na urozmaicenie swojej garderoby o garnitur sportowy. Tak naprawdę marynarka i spodnie od klasycznego zestawu są na tyle uniwersalne, że z powodzeniem można je wykorzystać jako sportowy look. Granatowy garnitur Leonardo, włożony z t-shirtem i sneakersami w białym kolorze będzie świetną stylizacją na luźne, niezobowiązujące spotkanie.
 
Domieszka elastycznych nici w tkaninie sprawi, że garnitur świetnie zareaguje na duży zakres ruchów, nie krępując osoby. Dynamiczny i sportowy charakter kompletu można wzbogacić o okulary przeciwsłoneczne typ awiator oraz pozwolić sobie na dwudniowy zarost, jeśli Panom to odpowiada. Niezobowiązujący luz można także podkreślić podwiniętymi rękawami marynarki.
 
Granatowy garnitur sportowy, casual z tshirtemGranatowe spodnie od garnituru obrane na styl sportowy
Czarny smoking
 
Bezdyskusyjnie stwierdzić można, że jednym z najbardziej eleganckich ubiorów mody męskiej jest czarny smoking. Niesłychanie szykowny i efektowny. Tym bardziej przykuwa uwagę, gdy jest idealnie dopasowany do sylwetki. Smoking musi dobrze przylegać do ciała. Marynarka z szalowymi klapami, zapinana na jeden guzik i z jedną szlicą z tyłu, po założeniu, powinna nienagannie układać się. Klapy nie powinny odchodzić od klatki piersiowej. Rękawy mają być proste, bez zagięć i uwypukleń.  
 
Siłą wyrazu smokingu jest jego prostota. Do smokingu należy dobrać jedynie muchę w czarnym kolorze. Opcjonalnie można dodać pas na biodra, tzw. lampas. Spodnie z prostymi nogawkami mogą mieć wzmocnienie w postaci dodatkowej tasiemki przy nogawkach. Dobrana do zestawu śnieżnobiała koszula z krytymi guzikami wzmocni efektowny wygląd ubranego. Smoking zarezerwowany jest na wieczorowe okazje, takie jak eleganckie bale, śluby i przyjęcia zarezerwowane po zmroku.  
 
Czarny smoking z muchą i pasem lampasCzarny smoking, marynarka z klapami szalowymi.
Frak i żakiet angielski


Dla Panów, którzy poszukują niecodziennych rozwiązań w modzie męskiej oraz dla tych co chcą sprawić sobie wyjątkowy komplet na bardzo eleganckie uroczystości, zapraszamy do zapoznania się z ofertą Szycia na Miarę. Po wnikliwych konsultacjach w wybranym salonie, zostanie odszyty wymarzony frak, żakiet angielki lub inny strój, idealnie dopasowany do oczekiwań klienta. Wzorowe krawiectwo z kilkudziesięcioletnim doświadczeniem polskich, wiodących szwalni połączone z profesjonalną obsługą Eksperta Wizerunku uczyni uszytą odzież wyjątkową i niepowtarzalną. Więcej informacji na temat usługi Szycia na Miarę dostępnych jest tutaj: Made to Measure.