Jeden z najbardziej znanych brytyjskich projektantów. Od samego początku swojej kariery wywoływał kontrowersje. Jego pokazy charakteryzowały się dramatyzmem i teatralnością, a on sam był znany ze swoich niekonwencjonalnych, czasami szokujących projektów. Modelka w czerwieni stojąca w kręgu ognia, mechaniczne ramiona pryskające farbą na sukienkę, modelki zamknięte w pudełku z luster weneckich czy hologram Kate Moss unoszący się nad wybiegiem – to tylko niektóre z niezwykłych pokazów Alexandra McQueena.


Jednym z najbardziej kultowych projektów McQueena są Armadillo Shoes zaprezentowane w 2009 roku w kolekcji Plato’s Atlantis.


Początek kariery Diora określa się na rok 1947, kiedy zaprezentował swoją pierwszą, a zarazem najbardziej kultową kolekcję. Francuski projektant zaproponował tzw. „New Look” – charakterystyczną sylwetkę klepsydry, która składała się ze spódnic z szerokim rondem, żakietów i koszul mocno podkreślających szczupłą talię. Linia została podkreślona przez kultową marynarkę „Bar” – charakterystycznie zebrana w talii i ostro rozchodząca się na biodrach. Dior z powodzeniem zmienił krajobraz francuskiej mody, co skłoniło innych projektantów do naśladowania tego stylu.


Ikona i legenda mody, uważana za najbardziej wpływową projektantkę. Coco Chanel wdrażała trendy, które zapewniały kobietom wygodę i elegancki wygląd jednocześnie. Gdy analizujemy karierę Chanel ciężko jest wybrać najbardziej kultowy projekt. Torebka 2.55, mała czarna, tweedowa garsonka, buty z czarnymi noskami czy bluzka w marynarskie paski (tzw. Breton Top) to rzeczy, które miały niezwykły wpływ na historię mody. Te klasyczne formy nieustannie inspirują projektantów, bez nich dzisiejsza moda nie mogłaby funkcjonować.


Cristóbal Balenciaga swoimi niezwykłymi formami rewolucjonizował modę przełomu lat 50. i 60. XX wieku. Jego projekty wykraczały poza ówczesne trendy i normy, jednocześnie wyznaczajac nowe granice dla mody. Balenciaga zasłynął z tworzenia kształtów i form nigdy nie widzianych wcześniej, takich jak sukienka-bombka (The baloon dress), sukienka w kształcie worka (The sack dress), płaszcz-kokon z krótkimi rękawami, sukienka o kroju baby-doll czy suknia z linią talii podniesioną pod sam biust (tzw. empire waist).


Belgijska projektantka Diane von Furstenberg najbardziej znana jest ze swojej kopertowej sukienki (tzw. wrap dress). W 1970 roku Diane przyjechała do Nowego Jorku z walizką pełną dżersejowych sukienek, które uszyła w fabryce swojego przyjaciela Angelo Ferrettiego we Włoszech. Dopasowanie i podkreślenie każdego typu sylwetki, a także niewymuszona elegancja modelu sprawiły, że kobiety pokochały wrap dress. Sukienka stała się bestsellerem i na stałe zagościła w świecie mody.


Projekty Donatelli dla Versace są połączeniem wszystkiego, co przez lata stworzył jej brat z dodatkiem rockowego, buntowniczego pazura. Gianni zawsze podkreślał swoją miłość do kobiet, jego projekty oczywiście do oddawały – były tworzone żeby podkreślać ciało. Pokaz Versace na sezon wiosna lato 2018 był idealnym ukazaniem dziedzictwa Gianniego i wizji Donatelli. Na wybiegu pojawiły się kultowe sukienki, wzory, kroje, a także modelki – ukochane modelki Gianniego z lat 90.


Fakt, że nie umiała szyć ani rysować, a o wykrojach ubrań wiedziała niewiele sprawił, że nieograniczona wyobraźnia Elsy Schiaparelli mogła się rozwijać i tworzyć projekty, o których innym projektantom się nawet nie śniło. Surrealistyczne, niespotykane, łamiące wszelkie zasady i normy ówczesnej mody – Schiaparelli zachwycała pomysłowością i odwagą. Przy tworzeniu niektórych modeli pomagał jej sam Salvador Dali, nie dziwi więc fakt, że najbardziej kultowymi są kapelusz-but, sukienka-szkielet, żakiet z szufladami czy suknia z wielkim rysunkiem homara.


Ikona włoskiej mody, jedno z najbardziej rozpoznawalnych nazwisk w światowej modzie. Giorgio Armani pierwsze kroki stawiał w modzie męskiej, a konkretnie w garniturach. Charakterystyczne dla Armaniego wyraziste, czyste i dopasowane linii odzieży męskiej sprawiły, że uznawany jest za najbardziej utytułowanego włoskiego projektanta. Sławę i rozgłos przyniósł marce Richard Gere, który w filmie Amerykański Żigolo nosił ubrania właśnie od Armaniego. Dzisiaj, eleganckie, przemyślane formy i błyszczące suknie regularnie goszczą na czerwonych dywanach.


Japoński projektant, znany z łączenia mody i kultury wschodu i zachodu np. t-shirtów pokrytych japońskimi wzorami tatuaży, a także płaszczy tworzonych techniką sashiko, typem tradycyjnego japońskiego haftu, który wzmacnia wytrzymałość tkaniny. Projekty Miyake są lekkie, przewiewne i łatwe do noszenia, zawsze z technologicznym akcentem. Jednymi z najbardziej kultowych kolekcji Miyake są Pleats Please i Body Works. Pleats Please to seria ubrań wykonanych z trwale prasowanej, bardzo lekkiej poliestrowej dzianiny. Początkowo odzież była wykonywana w dużych wersjach, później została zaciśnięta między arkuszami papieru washi i wprowadzona do prasy termicznej, gdzie powstałe trwałe zagniecenia, które skurczyły papier. Kolekcja Body Works powstała w 1980 roku, kiedy Miyake zaczął eksperymentować z plastikiem, papierem i drutem.


Kariera Galliano należała do bardzo burzliwych, na przestrzeni przechodziła z jednej skrajności w drugą. To, co osiągnął pomimo wszelkich przeciwności, jest zatem świadectwem  wytrzymałości jego niesamowitego talentu artystycznego, który wytrzymał różne katastrofy - zawodowe, osobiste lub inne. Ekstrawaganckie projekty Galliano to połączenie szalonego romantyzmu i niezwykłej kobiecości. Ich niezaprzeczalne piękno łączy się z nutą horroru i złowrogości. Inspiracje czerpane z kultury i mody Azji, a także Afryki i Ameryki Południowej. Najbardziej kultowe kolekcje stworzone przez Galliano zostały stworzone, gdy projektant był dyrektorem kreatywnym Dior.


Karl Lagerfeld jest niezaprzeczalną ikoną mody, która odcisnęła swoje piętno na branży dzięki zapierającym dech w piersiach projektom i doskonałemu zarządzaniu markami modowymi. Wielokrotnie wykazywał spostrzegawcze i przenikliwe wyczucie mody, które sprawiało, że zawsze wyprzedzał innych twórców. Znane obecnie na całym świecie logo Chanel z podwójną, przecinającą się literą „c” powstało w latach 80. z pomysłu Karla. Kolejnym kultowym elementem był długi, wielowarstwowy naszyjnik z pereł, który stał się stałym elementem wszystkich kolekcji. Różowa suknia z tiulowymi falbanami zaprezentowana w finale pokazu wiosna lato w 2017 roku przez Lily-Rose Deep czy srebrny garnitur, który Cara Delevingne założyła na Met Galę w 2017 to jedne z najnowszych, ale tak samo kultowych projektów Lagerfelda.


Francuska projektantka nazywana jest „królową ukośnego kroju” (z ang. bias cut – sposób cięcia tkaniny, dzęki któremu uzyskujemy falistą, lekko przylegającą linię)  i „architektką wśród krawców”. Dziś, Vionnet jest najbardziej znana ze swoich eleganckich sukienek w greckim stylu oraz z popularyzowania kroju bias w świecie mody. W czasach, kiedy wiele kobiet wciąż nosiło gorsety, obcisłe i seksowne sukienki Vionnet, które otulały i poruszały się wraz z ciałem, były czymś innowacyjnym i szokującym. Niezaprzeczalna pionierka i inspiracja dla dzisiejszej mody i wielu projektantów.


Amerykański projektant mody znany jest ze swoich krawieckich interpretacji trendów czerpanych z kultury popularnej. Być może najbardziej znany ze swojej kolekcji grunge dla marki Perry Ellis, której przypisuje się zapoczątkowanie tego stylu w latach 90-tych. W tym czasie Jacobs opisał swoją interpretację grunge jako „hippisowską, romantyczną wersję punka”. Kolekcja odwoływała się do stylu grunge dodatkowo łącząc nadruki w kwiaty i szkocką kratę . Jacobs przetłumaczył ten buntowniczy styl na wybieg poprzez użycie z luksusowych materiałów takich jak włoski jedwab i kaszmir, które noszone były z glanami Dr. Martens, trampkami Converse i Birkenstockami.


Projekty Niny Ricci szybko stały się znane z wyrafinowanego, romantycznego, zawsze kobiecego charakteru, który Maria dodawała do wszystkich swoich kolekcji. Pracując bezpośrednio z tkaniną na manekinie, projektantka tworzyła eleganckie, wyrafinowane ubrania w klasycznym stylu. Była znana ze swojego wysokiego standardu wykonania, przez co stała się popularną projektantką wśród starszych kobiet z towarzystwa. Jej technika, kroje, równowaga i materiały nadały kobiecie Nina Ricci uderzającą prostotę.


Projekty Niny Ricci szybko stały się znane z wyrafinowanego, romantycznego, zawsze kobiecego charakteru, który Maria dodaje do wszystkich swoich kolekcji. Jej technika, kroje, równowaga i materiały nadały kobiecie Nina Ricci uderzającą prostotę.


Oscar de la Renta to król mody, który najbardziej znany jest z faktu, że po jego projekty sięgają najbardziej znane, poważane i wpływowe kobiety świata. Od gwiazd filmowych, po kobiety polityki i pierwsze damy. Hilary Clinton, Jackie Kennedy, Oprah Winfrey, Amal Clooney czy Sarah Jessica Parker – wszystkie wybierają pełne klasy i szyku projekty de la Renty. Jego najbardziej kultowe ubrania to te, które pamiętamy, ponieważ niektóre z najsłynniejszych kobiet na świecie nosiły je podczas swoich najważniejszych wieczorów.


Jeden z najbardziej znanych projektantów lat 20. XX wieku. Poiret był wiodącym francuskim projektantem mody i mistrzem w pierwszych dwóch dekadach XX wieku. Został zapamiętany jako innowator, który usunął gorsety z codziennych strojów i wprowadził nowe sylwetki, takie jak hobble skirt – długa spódnica mocno zwężająca się w okolicach łydek i kostek, przez co bardzo ograniczająca ruchy, spodnie haremowe i tunika z rondem przypominającym abażur.


Kariera młodego Ralpha Laurenta zaczęła się od sprzedawania krawatów - charakterystycznych, szerokich krawatów – swoim kolegom ze szkoły w Nowym Jorku. W 1972 roku wprowadził kultową koszulkę polo. Sam projekt ewoluował z koszulek tenisowych (zaktualizowanych przez René Lacoste w latach dwudziestych) i projektów noszonych przez prawdziwych graczy w polo. W 1974 Francis Ford Coppola zaproponował Laurentowi ubranie męskiej części obsady w stroje odpowiednie dla amerykańskiej klasy wyższej. Kilka lat później powstała kolejna ikona – granatowy sweter z amerykańską flagą.


Samouk, uznawana za jedną najbardziej awangardowych projektantek, założycielka marki Comme des Garçons (1969 rok). W latach 80. kolor czarny szybko stał się synonimem estetyki Kawakubo. Kiedy Comme des Garçons zadebiutowało w 1981 roku w Paryżu podczas Tygodnia Mody, ubrania przyciągały uwagę absolutnym brakiem koloru. Niezwykła wizja Kawakubo uczyniła ją jednym z najbardziej wpływowych projektantów końca XX wieku. Rzadko kiedy Kawakubo odsłania ciało. Jej projekty skupiają się na bryłach i nierównościach. Tworzy wypukłości, które zniekształcają kształt ludzkiej sylwetki, a tym samym proponują nowe idee piękna.


Inna kolekcja Kawakubo skupiała się na idei „przedmiotów dla ciała” (z ang. objects for the body) i oznaczała odejście od odzieży - w bardziej abstrakcyjne sfery. Kawakubo bez ogródek opisała, że jest to zmiana z ubrania na „nie ubrania”.


Brytyjska projektantka mody znana jest przede wszystkim z odzieży bez futra i skóry. Charakterystyczny, mocny styl, naturalna pewność siebie i zmysłowa kobiecość pojawiły się już w pierwszej kolekcji McCartney i od razu stały wizytówką domu mody sygnowanego jej nazwiskiem. Jednymi z najpopularniejszych projektów McCartney są torba Falabella, zrobiona ze 100% wegańskiej skóry, zaprezentowana w 2010 czy dwukolorowe platformy Elyse.


Francuski projektant mody Thierry Mugler stworzył jedne z najbardziej ekstrawaganckich kreacji w czasie swojej ponad 40-letniej kariery. Jego ekscentryczne projekty couture z lat 80. i 90. stały się dziełami sztuki, jego bliskie ciała sukienki i sylwetki podkreślające figurę, zdefiniowały nowy gatunek mody. Mimo, że osobiście nie jest już odpowiedzialny za kolekcje, jego pełne fantazji i przesady, a jednocześnie niesamowicie kobiece sylwetki nadal są doceniane i noszone przez gwiazdy takie jak Lady Gaga, Kim Kardashian czy Cardi B na rozdaniu nagród Grammy w 2019 roku.


Tom Ford podziwiany jest za swoje wyjątkowe krawiectwo i estetykę projektowania. Dzięki życiu zawodowemu, w którym kładzie nacisk na projektowanie mody, perfumy i tworzenie filmów, a także historii związanej z dwoma kultowymi domami mody Gucci i YSL, Ford miał niezwykły wpływ na świat mody i sztuki. Jako dyrektor kreatywny Gucci zyskał miano największego prowokatora mody, podczas gdy włoski dom mody rósł i osiągał sukcesy pod jego rządami.


Valentino Clemente Ludovico Garavani to legenda mody, znana z celebracji romantycznej kobiecości. „Valentino Rosso”, kultowa czerwień składa się z kombinacji 100% magenty, 100% żółtego i 10% czarnego. Kolor najczęściej używany jest na sukniach couture, obecny był od pierwszej kolekcji. „Czerwony to kolor, który nie jest nieśmiały ” – stwierdził Valentino w jednym z wywiadów. Zainspirowany wizytą w operze, której scenografia i kostiumy aktorów skąpane były w czerwieni, Valentino uznał, że ten kolor będzie towarzyszył mu do końca życia. Projekty Valentino regularnie czerpią z romantycznych pomysłów na kobiecość: błyskotki, falbanki, jedwab i warstwy delikatnej koronki, które nawiązują do oldschoolowych koncepcji elegancji. Jego suknie couture zawierają dramat, moc i tajemnicę. Suknie stały się mocną stroną Valentino dzięki jego niezwykłemu wyczuciu materiałów i odwadze w ich wykrajaniu.


Określana matką punku. Jedna z najbardziej wyróżniających się projektantek lat 80. i 90 XX wieku. Projekt mini-crini - krynoliny sięgającej połowy uda, produkowanej zarówno z bawełny, jak i tweedu, która zadebiutowała jako część jej kolekcji wiosna-lato 1985 roku - była punktem zwrotnym kariery Westwood. Przez następne dwie dekady tworzyła kolekcje inspirowane historią i sztuką, w szczególności obrazami Jeana-Honoré Fragonarda, François Bouchera i Thomasa Gainsborougha, a także modą brytyjską, w tym XIX-wieczną turniną (z ang. bustle dress), w którą Westwood wyposażyła sukienki z dzianiny i minispódniczki w szkocką kratę.


Jedną z najbardziej znanych kreacji Saint Laurent jest sukienka Mondrian, która pojawiła się w jego kolekcji jesień zima w 1965 roku. Zainspirowana obrazami holenderskiego malarza Pieta Mondriana, kolekcja składała się z sześciu klasycznych sukienek w stylu lat sześćdziesiątych, które są hołdem dla kraciastych obrazów holenderskiego artysty i jego modernistycznego ducha.


Yves Saint Laurent zrewolucjonizował podejście do kobiet w garniturach i spodniach. Le Smoking było sensacją, ale podzieliło krytyków mody, ponieważ po raz pierwszy projektant mody zaprezentował spodnie jako opcję na wieczór. Noszenie spodni przez kobietę w miejscach publicznych zostało uznane za kontrowersyjne i nieodpowiednie w latach 70. XX wieku.


Yohji Yamamoto tworzy swoje projekty w duchu mrocznej awangardy. Projektant słynie z androgenicznego i niecodziennego odwzorowania kobiecych sylwetek, a także z charakterystycznych, dużych projektów w czerni często zawierających draperie o różnych fakturach. Wprowadził mroczne podejście do luksusowej odzieży damskiej, które wstrząsnęło branżą. Jego praca i jej globalny sukces stały się furtką dla pokolenia innowacyjnych twórców z Azji Wschodniej w świecie zdominowanym przez zachodnią estetykę.